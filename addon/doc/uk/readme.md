# Додаток для NVDA Open AI 

Цей додаток призначений для безперешкодної інтеграції можливостей API Open AI у ваш робочий процес. Незалежно від того, чи потрібно вам створити вичерпний текст, точно перекласти уривки, стисло підсумувати документи або навіть інтерпретувати й описати візуальний вміст, цей додаток легко впорається з усіма цими завданнями.

## Етапи встановлення

1. Перейдіть на [сторінку випусків](https://github.com/aaclause/nvda-OpenAI/releases), щоб знайти останню версію додатка.
2. Завантажте останню версію за наданим посиланням.
3. Запустіть інсталятор, щоб додати додаток до вашого середовища NVDA.

## Необхідні умови для використання

Для того, щоб використовувати повну функціональність додатка OpenAI NVDA, потрібен ключ API від OpenAI. Щоб його налаштувати, виконайте такі кроки:

1. Отримайте ключ API, створивши обліковий запис OpenAI на [https://platform.openai.com/api-keys](https://platform.openai.com/api-keys).
2. Коли ключ API готовий, у вас є два варіанти конфігурації:
   - Через діалог налаштувань NVDA:
     1. Відкрийте меню NVDA і перейдіть до підменю "Параметри".
     2. Відкрийте діалог "Налаштування" і виберіть категорію "Open AI".
     3. Введіть ваш ключ API у відповідне поле та натисніть "Гаразд" для підтвердження.
   - Використання змінних оточення:
     1. Натисніть `Windows+Pause`, щоб відкрити Властивості системи.
     2. Натисніть «Додаткові параметри системи» та виберіть «Змінні оточення».
     3. Створіть нову змінну в розділі "Користувацькі змінні":
         1. Натисніть на кнопку "Створити".
         2. Введіть `OPENAI_API_KEY` як назву змінної та вставте ваш ключ API як значення.
     4. Натисніть «ОК», щоб зберегти зміни.

Тепер ви готові до вивчення можливостей додатка OpenAI NVDA!

## Як користуватися додатком

### Доступ до основних функцій

Функціональність додатка розміщена в головному діалозі, який можна відкрити за допомогою комбінації клавіш `NVDA+g`.  
Як альтернатива, перейдіть до підменю "Open AI" в меню NVDA і виберіть пункт "Головний діалог...".
Цей діалог надає доступ до більшості функцій додатка, що дозволяє вам:

- Вступати в розмову з моделлю Штучного інтелекту.
- Отримувати описи зображень з файлів зображень.
- Транскрибувати голосовий вміст із аудіофайлів.
- Використовувати функцію перетворення тексту в мовлення, щоб озвучити написаний текст у полі запиту.

#### Підвищуйте свою продуктивність за допомогою комбінацій клавіш

Щоб ще більше покращити вашу взаємодію з інтерфейсом, зверніть увагу на нижченаведене:

- Багаторядкові поля "System", "Історія" та "Запит" оснащені контекстними меню з командами, які можна швидко виконати за допомогою комбінацій клавіш.
  Ці гарячі клавіші активні, коли фокус перебуває на відповідному полі.
  Наприклад, клавіші "j" і "k" дозволяють перейти до попереднього і наступного повідомлень відповідно, коли фокус перебуває в полі "Історія".
- Крім того, інтерфейс містить комбінації клавіш, які діють у всьому вікні. Наприклад, `CTRL + R` починає або зупиняє запис.

Всі комбінації клавіш відображаються поруч з мітками відповідних елементів.

- `Ctrl + Enter`: Надсилає введений текст.
- `Ctrl+стрілка вгору`: отримати та розмістити останній введений запит у поточне поле для перегляду чи повторного використання.
 - Коли фокус у полі історії:
- `Alt+стрілка вправо`: копіює текст користувача в поле запиту.
- `Alt+стрілка вліво`: копіює відповідь помічника в поле system.
- `Ctrl+c`: копіює відповідь помічника або текст користувача залежно від положення курсора.
- `Ctrl+d`: Видалити поточний блок (введення користувача та відповідь помічника).
- `Ctrl+Shift+стрілка вгору`: перехід до текстового блоку користувача або помічника над поточним блоком.
- `Ctrl+Shift+стрілка вниз`: перехід до текстового блоку користувача або помічника під поточним блоком.

### Гарячі клавіші

Ці команди можна використовувати для запуску дій з будь-якого місця на вашому комп'ютері. Їх можна перепризначити з діалогу *Жести вводу* у категорії *Open AI*.

- `NVDA+e`: зробити знімок екрана та описати його.
- `NVDA+o`: Захопити поточний об'єкт навігатора та описати його.
- Команди, початково не призначені жодному жесту 
	- Перемикати запис мікрофона та транскрибувати аудіо з будь-якого місця.

#### Про прапорець Режим розмови

Прапорець "Режим розмови" призначений для покращення роботи в чаті та збереження токенів введення.

Коли цей режим активовано (початково), додаток передає всю історію розмови моделі ШІ, завдяки чому вона краще розуміє контекст і дає більш зв'язні відповіді. Цей комплексний режим призводить до більшого споживання вхідних токенів.

І навпаки, якщо прапорець не позначено, до моделі ШІ надсилається лише поточний запит користувача. Виберіть цей режим, щоб ставити конкретні запитання або отримувати конкретні відповіді, оминаючи необхідність контекстного розуміння і зберігаючи токени введення, коли історія діалогу не потрібна.

Ви можете перемикатися між цими двома режимами в будь-який момент під час сеансу.

#### Про поле "Системна підказка".

Поле «Системна підказка» призначене для точного налаштування поведінки та індивідуальності моделі ШІ відповідно до ваших конкретних очікувань.

- **Початкова підказка**: після інсталяції додаток містить готову до використання початкову системну підказку 
- **Налаштування**: у вас є свобода персоналізувати системну підказку, змінюючи текст безпосередньо в полі. Додаток запам’ятає останню системну підказку, яку ви використовували, і автоматично завантажить її під час наступного запуску діалогу. Цю поведінку можна вимкнути в налаштуваннях.
- **Опція скидання**: Хочете повернутися до початкової конфігурації? Просто скористайтеся контекстним меню, щоб легко скинути поле `System` до початкового значення.

Зверніть увагу, що підказка системи включається у вхідні дані ШІ-моделі, відповідно витрачаючи токени.

ДАЛІ БУДЕ
